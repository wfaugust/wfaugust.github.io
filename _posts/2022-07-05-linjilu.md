---
layout: page
title: 临济录（选）
excerpt: Booknote
author: 临济
image: 88.jpg
tags: Booknote
permalink: /linjilu/
---
师晚参示众云：“有时夺人不夺境，有时夺境不夺人，有人境俱夺，有时人境俱不夺。”

时有僧问：“如何是夺人不夺境？”

师云：“煦日发生铺地锦，璎孩垂发白如丝。”

僧云：“如何是夺境不夺人？”

师云：“王令已行天下遍，将军塞外绝烟尘。”

僧云：“如何是人境两俱夺？”

师云：“并汾绝信，独处一方。”

僧云：“如何是人境俱不夺？”

师云：“王登宝殿，野老讴歌。”

师乃云：“今时学佛法者，且要求真正见解。若得真正见解，生死不染，去住自由，不要求殊胜③，殊胜自至。”



****

**Edited by Fang Wang**  

